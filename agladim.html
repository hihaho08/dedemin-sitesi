<!DOCTYPE html>
<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Ağladım</title>
    <link rel="stylesheet" href="style.css">
</head>
<body>
    <hr>
    <a href="index.html">Ana Sayfa</a>

<div class="content" style="font-size:large;">
    <h2> AĞLADIM</h2>
Yıllar sonra vardım köyüme benim <br>
Köyüm sitem etti sustum ağladım <br>
Vefasız dostlardan vefa beklerim <br>
Vefa bu mu diye küstüm ağladım <br>
<br>
Vardım ki köyümü tanırsan tanı <br>
Vay virane olmuş bütün her yanı <br>
Evler pege dönmüş sahipler hani <br>
Evimin peşine baktım ağladım <br>
<br>
İnsanlar köylerden çekip yolunmuş <br>
Yolları taş basmış izler silinmiş <br>
Sanırsın kıyamet sona gelinmiş <br>
Kapanan okula baktım ağladım <br>
<br>
Napuzar tarlalar ısırgan olmuş <br>
Meyveler kurumuş makuval olmuş <br>
Cevizler sağ ama renkleri solmuş <br>
Kuruyan dutlara baktım ağladım <br>
<br>
Yıkılmış çıt çeper bostan yok olmuş <br>
Bir çekirdek ekmeyelı çok olmuş <br>
Sürüsüz ağıllar pili pak olmuş <br>
Yıkık çıçkarlara baktım ağladım <br>
<br>
Ot yok çatmalarda samansız merek <br>
Çürük karapan da yan yatmış direk <br>
Ne dirgen ne yaba ne gezer kürek <br>
Sapsız harmanlara baktım ağladım <br>
<br>
Orman olmuş ot biçtiğim çayırlar <br>
Koyun kuzu bom boş kalmış bayırlar <br>
Düğün dernek nerde kaldı seyiler <br>
Issız meralara baktım ağladım <br>
<br>
Davar kalmayınca kurtlar da gitmiş <br>
İnsanlar gurbette kuşlar da yitmiş <br>
Sahipsiz bahçede  domuzlar yatmış <br>
Hozanlar hep diken baktım ağladım <br>
<br>
Ayılar köylüden tapu istiyor <br>
Elmayı armudu hep onlar yiyor <br>
Emek mi etmişti birde kırıyor <br>
Dalsız ağaçlara baktım ağladım <br>
<br>
Koyun sesi kuzu sesi ne arar <br>
Bülbüller ötmüyor onlarda firar <br>
Süt yoğurdu yoksa köy nere yarar <br>
Bom boş ahırlara baktım ağladım <br>
<br>
Sabah gunatura gelen giden yok <br>
Öküz inek nerde olsa güden yok <br>
Bibi dayı emmi nenen deden yok <br>
İz kalmamış yollar baktım ağladım <br>
<br>
Tavuk sesi horoz sesi gelmiyor <br>
KÖylüm yumurtayı şehirden yiyor <br>
Marketten yağ alıp katkılı yiyor <br>
Beyaz ekmeklere baktım ağladım <br>
<br>
Neler dedeler kalmışlar tekler <br>
Görmedik torunun yolunu bekler <br>
Koynunda bir yerde resmini saklar <br>
Buğulu gözlere baktım ağladım <br>
<br>
Fatihaya muhtaç mezarlar ıssız <br>
Gelen giden yok her taraf sessiz <br>
Kalan yaşlılarda kalmışlar eşsiz <br>
Ümitsiz yüzlere baktım ağladım <br>
<br>
Evler köhneleşmiş tütmez bacası <br>
Köpekler havlamaz sessiz gecesi <br>
Cami cemaati bir tek hocası <br>
Boş kalan saflara baktım ağladım <br>
<br>
Atam anam babam yatalar orda <br>
İnşaallah ruhları değildir darda <br>
ÇELİK gözyaşların tükettin burda <br>
Çaresiz çaresiz baktım ağladım <br>
<br>
    
<p style="font-weight: bold;">10.01.2015 
    Enver ÇELİK/ Yarımca</p>

</div>

</body>
</html>

