<!DOCTYPE html>
<html lang="tr">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Duruyor Sanma</title>
    <link rel="stylesheet" href="style.css">
</head>
<body>
    <hr>
    <a id="ömer" style="font-size:larger" href="index.html">Tüm Şiirler</a>
    
  
<div class="content3" style="font-size:large;" >
    <H2>Duruyor Sanma</H2>
 Bakmak ile görmek aynı değildir <br>
 Her bakan her şeyi görüyor sanma <br>
 Güz ayları şu dağlarda kaç renk var <br>
 O senin gördüğün, görüyor sanma <br>
 <br> 
Kavak  başka sarı dişbudak başka <br>
Meşe kızıl olmuş kızılcık başka <br>
Yapraklar toprağa bakıyor aşkla <br>
Her bakan her şeyi görüyor sanma <br>
<br>
Hepsi yeşil desen bir başka yeşil <br>
Cümle renk karışmış olmuşlar haşıl <br>
Soğuklar başladı zor oldu koşul <br>
Bu hali sen gibi görüyor sanma <br>
<br>
Sana hüzün verir gördüğün şeyler <br>
Başkası görende umur mu eyler <br>
Sen rüzgarı sever o ise paylar <br>
Herkese aynı şey yarıyor sanma <br>
<br>
Sen seversin manzaraya bakmayı <br>
Can atarsın tabiata çıkmayı <br>
O düşünür ormanları yakmayı <br>
Güzelliği herkes arıyor sanma <br>
<br>
Herkesin fikri de zikri de başka <br>
Bazısı hor bakar ilahi aşka <br>
Kimi kapanmıştır dört duvar köşke <br>
Ak güneşi herkes soruyor sanma <br>
<br>
Karanlık ruhlara aklar yaramaz <br>
Köstebek güneşi ayı aramaz <br>
Yarasa ışıktan ürker duramaz <br>
Herkes bu sırlara eriyor sanma <br>
<br>
ÇELİK kalp gözünü açık unutmuş <br>
Güzelliğin ince yolunu tutmuş <br>
Desinler bir ozan varidi gitmiş <br>
Her gelen fanide duruyor sanma <br>
<br>
 <p style="font-weight: bold;" >08.11.2022
    Enver ÇELİK/ Kuzuluk</p>


</div>

</body>
</html>
